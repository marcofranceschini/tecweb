Progetto

Si richiede la progettazione e lo sviluppo di un sito web con contenuto a scelta dello studente ma che rispetti le seguenti caratteristiche:

il sito web deve essere realizzato con lo standard XHTML Strict, eventuali pagine in HTML5 sono permesse, ma queste devono degradare in modo elegante;
il layout deve essere realizzato con CSS puri;
il sito web deve rispettare la completa separazione tra contenuto, presentazione e comportamento
il sito web deve essere accessibile a tutte le categorie di utenti interessate;
il sito web deve organizzare i propri contenuti in modo da poter essere facilmente reperiti da qualsiasi utente;
il sito web deve contenere pagine che utilizzino gli script per collezionare e pubblicare dati inseriti dagli utenti;
i dati inseriti dagli utenti devono essere salvati in file XML;
deve essere fornito lo schema (DTD o XMLSchema) del linguaggio XML utilizzato nel file di salvataggio dei dati.
Il progetto deve essere accompagnato da una relazione che ne illustri le fasi di progettazione, realizzazione e test ed evidenzi il ruolo svolto dai singoli componenti del gruppo.

Viene richiesta un'analisi iniziale delle caratteristiche degli utenti che il sito si propone di raggiungere. Le pagine web devono essere accessibili indipendentemente dal browser e dalle dimensioni dello schermo del computer degli utenti. Considerazioni riguardanti diversi dispositivi (laddove possibile) verranno valutate positivamente.
